## Loka Panarjamah Ubuntu Basa Sunda
_Kaca ieu keur dijieun, pariksa sawatara waktu ka hareup pikeun update panganyarna_
<img src="https://commons.wikimedia.org/wiki/File:Ubuntu_logo.svg">


### Wilujeng Sumping
Kaca ieu nyadiakeun informasi sabudeureun kagiatan narjamahkeun Ubuntu kana basa Sunda jeung rupa-rupa palanggeranana. Sagala katerangan dina ieu kaca kalawan langsung atawa teu langsung bisa dipake pikeun pituduh dina prosés narjamahkeun rupa-rupa istilah tehnis nu dipake dina sitem operasi [Ubuntu](https://ubuntu.com/). 

Kaca resmi pikeun para panarjamah Ubuntu Basa Sunda bisa ditingali di dieu: [https://launchpad.net/~ubuntu-l10n-su](https://launchpad.net/~ubuntu-l10n-su). 

### Kasang Tukang
Tim panarjamah basa Sunda pikeun Ubuntu saméméhna kungsi dijieun dina kaca _https://launchpad.net/~sundanese_ taun 2010, ngan hanjakal ku sabab itu-ieu, antukna teu kagéroh. Tuluy dina taun 2017 kuring nyobaan deui ngahirupkeun éta tim, ngan hanjakal deui, sawatara saratna teu kacumponan. Kakara taun ieu pasaratanana geus kacumponan. 

Harepan diwangunna ieu tim nyaéta minangka loka pikeun réréongan ngalarapkeun basa Sunda kana widang téknologi. Situs publik saperti [Wikipedia Basa Sunda](https://su.wikipedia.org) nu geus dikokolakeun tiheula ku komunitasna minangka conto anu hadé pikeun gerakan réréongan ngamumulé basa Sunda dina dunya digital. Kitu deui sawatara dulur urang geus hasil narjamahkeun [Firefox Rocket](https://mozilla.or.id/2018/08/13/firefox-rocket-to-be-soon-available-in-javanese-and-sundanese/) kana basa Sunda. Reueus pisan! 

Ubuntu minangka sistem operasi nembrak, gedé pisan harepanana sangkan bisa dilarapkeun basa Sunda. Malah mah aksara Sunda ogé kiwari geus bisa dipaké ngetik dina Ubuntu saprak asup kana [Standar Unicode](https://www.unicode.org/charts/PDF/U1B80.pdf). Kuring umajak ka dulur-dulur, hususna pamake Ubuntu (jeung distro sejen turunanana) sangkan bisa ilubiung, réréongan, ngamumulé basa Sunda ku jalan narjamahkeun ieu sistem operasi.  

### Saha nu Narjamahkeun?

### Naon nu Perlu Ditarjamahkeun?
#### Paket Inti (_Core Packages_)

#### Aplikasi Saluareun Ubuntu

### Palanggeran Tata Basa

#### Éjahaan
Ejahan anu dipake nyaeta pikeun basa Sunda kiwari (modern). Sawatara contona bisa ditingali dina [Palanggeran Ejahan Wikipedia Basa Sunda](https://su.wikipedia.org/wiki/Wikipedia:Palanggeran_%C3%A9jahan_basa_Sunda).

#### Gaya Basa

#### Istilah Tehnologi
Pikeun istilah-istilah husus dina widang tehnologi, nepi ka kiwari tacan aya standar pikeun basa Sunda. Saheulaanan mah bisa ngacu kana [Panduan Pembakuan Istilah komputer dumasar Inpres No. 2 Tahun 2001](https://id.wikisource.org/wiki/Panduan_Pembakuan_Istilah,_Pelaksanaan_Instruksi_Presiden_Nomor_2_Tahun_2001_Tentang_Penggunaan_Komputer_Dengan_Aplikasi_Komputer_Berbahasa_Indonesia). Tangtu bae kudu diluyukeun deui kana ejahan pikeun basa Sunda. Minangka babandingan, bisa oge ningali daptar istilah nu dipake dina [Wikipedia Basa Sunda](https://su.wikipedia.org/wiki/Wikipedia:Daptar_Istilah). 

### Pakakas Tarjamah

### Pangrojong jeung Kontak
Upama anjeun manggihan bangbaluh dina prosés narjamahkeun, mangga kirimkeunt talatah kana milis [ubuntu-l10n-su@lists.launchpad.net](ubuntu-l10n-su@lists.launchpad.net), sugan baé aya baraya séjén anu bisa nulungan pasualan anjeun.
